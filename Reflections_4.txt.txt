c. Jaka jest podstawowa różnica pomiędzy SCRUM a Kanban? 
Tablice Scrum
Tablica Scrum jest przydatna dla tych zespołów, które chcą bardziej szczegółowo zaplanować swoją pracę jeszcze przed jej rozpoczęciem. Planowanie zazwyczaj polega na tworzeniu sprintów i nadawaniu określonej wagi (story points) poszczególnym zadaniom. Następnie zespół wspólnie ustala priorytety i przydziela zadania do odpowiednich sprintów. Podczas tworzenia tablicy Scrum, powstaje również backlog – lista zadań oczekujących na przydzielenie do właściwego sprintu.

Tablica Scrum w Jira składa się z dwóch modułów: aktywnego sprintu i trybu planowania. W trybie planowania zespoły przenoszą zlecenia z backlogu do sprintu i estymują czas wykonywania poszczególnych zadań. Aktywny sprint to miejsce, gdzie zadania są przenoszone pomiędzy różnymi kolumnami, które reprezentują ich statusy postępu. Moduł aktywnego sprintu zawiera także opcję ukończenia sprintu.

Tablice Kanban
Kanban to metodyka, która pozwala zespołom na pracę w projekcie bez wcześniej ustalonego harmonogramu. Tablica Kanban wygląda podobnie do scrumowej tablicy aktywnego sprintu, ponieważ również zbudowana jest z kolumn reprezentujących różne statusy postępu. Jednak Kanban nie pozwala na organizację zadań w sprinty. Tablica Kanban stworzona jest do zarządzania całością zleceń związanych z danym projektem, a nie do dzielenia ich na partie, dzięki czemu zespół nie musi estymować czasu ich realizacji. W tablicach Scrum nie jest to możliwe.

Zespoły mogą tworzyć tablice Kanban, aby z łatwością monitorować przebieg zadań, uczynić projekt bardziej przejrzystym i mieć pewność, że wszyscy współpracownicy mają dostęp do niezbędnych danych. Pracownicy nie muszą już tracić czasu na wzajemne informowanie się o zmianach – wszystko uwzględnione jest w tablicy Kanban. 